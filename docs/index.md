---
title: 'রোড টু হাইটেক ইন্ডাস্ট্রি: নেটওয়ার্ক/আইএসপি অটোমেশন'
---

## রোড টু হাইটেক ইন্ডাস্ট্রি সিরিজ: ড্রাফট

!!! tldr "বইটা এখনো ড্রাফট"
    কাজের সময়ের ফাঁকে ফাঁকেই বই লিখি। বিশেষ করে নিজের কাজের অভিজ্ঞতা থেকে। বইয়ের ব্যাপারে ইনপুট দিতে চাইলে আমাকে হোয়াটসঅ্যাপ করতে পারেন +৮৮০১৭১৩০৯৫৭৬৭ নম্বরে। আমার অবসর সময়ে মাথায় যা আসবে, সেটাকেই স্ক্র্যাপবুক হিসেবে ফেলবো এখানে। আস্তে আস্তে আউটলাইন দাড়িয়ে যাবে এখানে।

    টাইমলাইন: বইমেলা ২০২৪
    
    – রকিবুল হাসান, ড্রাফট ভার্সন: ০.৬ (টাইমলাইন ৬ মাস)

### কৃত্রিম বুদ্ধিমত্তা নিয়ে বাংলায় সব বই

<figure>
  <img src="https://aiwithr.github.io/images/test4.jpg" width="720" />
  <figcaption>কৃত্রিম বুদ্ধিমত্তা নিয়ে বই</figcaption>
</figure>

!!! info "বইগুলোর প্রিন্ট কপি"
    হার্ডকপি পাওয়া যাচ্ছে ১. [দারাজ](https://www.daraz.com.bd/by-i183401682-s1127702944.html), ২. [রকমারি](https://www.rokomari.com/book/215389/) এবং ৩. [নীলক্ষেতে](https://www.facebook.com/ManikLibraryOnline/posts/3936571543102870)।

প্রতিটা ঈদের ছুটিতে আমি কিছু 'ঘরের খেয়ে মোষ তাড়ানোর' মতো প্রজেক্ট করি। এবারের ছুটিটা হঠাৎ করে একটু লম্বা হওয়ায় (আমি আগে থেকে ধারণা করতে যে পারিনি যে ছুটিটা লম্বা হবে) একটা বড় প্রজেক্ট হাতে নিয়েছি। দেড় বছর আগে 'নেটওয়ার্ক অটোমেশন' নিয়ে বইটা লেখা শুরু করেছিলাম, কিন্তু সময়ের অভাবে জিনিসটা নিয়ে সেরকম এগোতে পারিনি। ব্যাপার হচ্ছে, বইটাতে অনেকগুলো সফটওয়্যার প্রসেস এবং ওয়ার্কফ্লো দরকার হয়ে পড়ছে যা ঠান্ডা মাথায় বসে চিন্তা করতে হবে। স্বাতীর সাথে আতাত করেছি, যে এটা করতে পারলে সামনে আমি ইঞ্জিনিয়াদের সহই ছুটিতে যাবো। তো, বুঝতেই পারছেন, বইটার নাম হচ্ছে, "আইএসপি/নেটওয়ার্ক অটোমেশন: ইনফ্রাস্ট্রাকচারকে কোডিং।"

!!! info "Tesla: 'Operation Vacation'"
    The idea is to automate Tesla's machine learning pipeline to the point where all the engineers can go on vacation and Tesla's partially autonomous driving features will continue to improve automatically. The fleet will continue to upload data automatically, a workforce of hand-labelers will continue to label data where necessary, neural networks will be automatically trained on the new data, and then the improved networks will be deployed to the fleet. The cycle repeats.

    The idea of the engineers going on vacation is tongue-in-cheek because there is always work to be done; innovation never stops.

প্রায় পাঁচ বছর আগে টেসলাতে আন্দ্রেজ কাপার্থীর "অপারেশন ভ্যাকেশন" আইডিয়াটা আমাকে আকৃষ্ট করেছিল। তিনি এমন একটা সিস্টেম তৈরি করতে চেয়েছিলেন যেখানে ইঞ্জিনিয়াররা একটা অটোমেশন সিস্টেম তৈরি করবে যাতে তারা ছুটিতে যেতে পারে। মহান আইডিয়া। আসলেই তারা ছুটিতে যেতে পেরেছিল কিনা, তার থেকেও বড় ব্যাপার হলো, প্রচুর ম্যানুয়াল কাজ তারা অটোমেট করতে পেরেছিল। প্যারা কমিয়েছিলো হিউম্যান 'লেবেলার'দের। বিষয়টা হচ্ছে, যন্ত্র কামলা খাটবে, আর মানুষ ছুটি কাটাবে। আর ছুটি না কাটাতে পারলেও, মনে একটা শান্তি শান্তি ভাব আসবে যে, তার জায়গায় যন্ত্র খাটছে।

আমি একই কাজ করতে চাই। আমাদের ইঞ্জিনিয়ারদের কিছু বাড়তি সময় দিতে চাই, যাতে তারা জীবন এবং পৃথিবী এক্সপ্লোর করতে পারে। এমনিতেই তাদের ওয়ার্ক-লাইফ ব্যালেন্স বলতে কিছু নেই, সেখানে এই ধরনের অটোমেশন তাদেরকে নতুন স্কেলে নিয়ে যেতে পারবে। পাশাপাশি, গ্লোবাল প্রজেক্টে কাজ করতে পারবে। সেজন্যই এই প্রজেক্ট অটোমেশন।

পয়েন্ট হচ্ছে, সেলস যখন একটা কানেকশন বিক্রি করবেন, সেখান থেকে অটোমেশন শুরু করা যেতে পারে। তবে, আমি ত্যাড়া - এটাকে আরও সামনে নিতে চাইছি। এই অটোমেশনটা নিজেই শুরু করবেন কাস্টমার, নিজের অজান্তে। যখন একটা কানেকশন কিনতে চাইবেন, নির্দিস্ট সাইটের মাধ্যমে, তিনি নিজেই সিদ্ধান্ত নিতে পারবেন কোন ধরনের কানেকশন, কোথায়, কবে থেকে, প্যাকেজের দাম, বেসিক টেকনিক্যাল প্যারামিটার ইত্যাদি। তিনি এগুলো সিলেক্ট করে সাবমিট করলেই একটা এন্ড টু এন্ড অটোমেটেড ওয়ার্কফ্লো চালু হয়ে যাবে। এই বেসিক কাজে সেলস বা টেকনোলজির লোকের প্রয়োজন পড়ছে না।

ওয়েবসাইট দিয়ে জিও-লোকেশন, কাস্টমার আইডেন্টিফিকেশন (স্যাফ ফর্ম), এনআইডি ব্যাকএন্ড ভেরিফিকেশন + ওসিআর, ফাইবার নেটওয়ার্কের স্প্লিটার লোকেশনের জিও ট্যাগিং, ব্যাংকের টাকা কেটে নেওয়ার জন্য প্রয়োজনীয় এপিআইগুলো ঠিক আউটপুট দিলেই বিলিং প্রসেস প্ল্যাটফর্মটা কোম্পানির নেটওয়ার্ক অটোমেশন প্ল্যাটফর্মে হিট করবে। সেখান থেকে প্যাকেজ/কিউ প্রভিশন হবে মাইক্রোটিক রাউটারে, ওই রিজিওনাল স্পেসিফিক ওএলটিতে, ব্যান্ডউইথ/আইপি অ্যালোকেশন এবং বাড়তি ব্যান্ডউইথের চাহিদা (যদি লাগে) চলে যাবে আপস্ট্রীম প্রোভাইডারের কাছে তাদের এপিআই দিয়ে। ফাইনালি, কাস্টমারের বাসায় ডিভাইস পাঠানোর জন্য দরকারি প্রোগ্রামিং হয়ে ওই ডিভাইসসহ একটা ইনস্টলেশন টিকিট চলে যাবে রিজিওনাল সাপোর্ট সেন্টারের বাকেটে। ডিভাইস সাপোর্ট টিম হাতে নিয়ে যাবে, নাকি শিপিং হবে সেটা নির্ভর করতে পারে প্যাকেজের উপর। এর সাথে, কাস্টমারের অ্যাপে চলে যাবে ইনস্টলেশন সিডিউলিং মেসেজ।

সবই সম্ভব হবে ওই একজন কাস্টমারের সাবমিট বাটনের এক ক্লিকে। এর কতটুকু বাস্তবায়িত করা সম্ভব তা জানা যাবে ভবিষ্যতে, তবে শুরুতে দরকার 'নেটওয়ার্ক অটোমেশন' নিয়ে একটা বেসিক গাইড বই। আগাতে হবে হাটিহাটি পা পা করে। আর, সেটাই এই ঈদের প্রজেক্ট!

বেশি হয়ে গেলো কি?

### কেন নেটওয়ার্ক অটোমেশন দরকার?

আমরা যারা নেটওয়ার্ক চালাই তাদের একটা বড় সমস্যা হচ্ছে, ইন্টারনেটের উপরে মানুষের ডিপেন্ডেন্সি। সেই ডিপেন্ডেন্সি বাড়ছে বৈকি, কমছে না। দশ/পনেরো বছর আগেও বাসায় ইন্টারনেট না থাকলে, বাইরে থেকে ঘুরে আসতাম। বন্ধুদের সাথে আড্ডা মারতে যেতাম। কিন্তু এখন ব্যাপারটা সেরকম আর নেই। আমরা এখন ইন্টারনেট ব্যবহার করি অক্সিজেনের মতো। কিছু সময়ের জন্য ইন্টারনেট না থাকলে হাঁসফাঁস লাগে আমাদের। বিজনেসে ইন্টারনেট লাগে ২৪/৭। বিজনেসের লাইফলাইন হয়ে গেছে ইন্টারনেট, অথবা নেটওয়ার্কিং সেবা। দারাজ, (যেকোনো অনলাইন সার্ভিস কোম্পানি) কয়েক সেকেন্ডের জন্য নেটওয়ার্ক থেকে বিচ্ছিন্ন থাকলে বিজনেসের ক্ষতি হয় অনেক অনেক বেশি। ব্যাপারটাকে কি “ম্যানুয়ালি” সলভ করা যাবে?

ইন্টারনেট সেবা দানকারী প্রতিষ্ঠান অথবা নেটওয়ার্ক সার্ভিস যারা দেন, তাদের প্রতি মুহূর্ত ইন্টারনেট অথবা নেটওয়ার্ক সেবা নিশ্চিত করতে ম্যানুয়াল, অর্থাৎ মানুষের উপর নির্ভর করে স্কেল-আপ করা যাবে না। যারা এই মুহূর্তে ২ লাখ কাস্টমারকে সার্ভিস দিচ্ছেন কিছুটা “সেমি ম্যানুয়াল” হিসেবে, তারা কখনোই সেই “সেমি ম্যানুয়াল” পদ্ধতিতে ১০ লাখ কাস্টমারকে সাপোর্ট দিতে পারবেন না অটোমেশন ছাড়া। যে কোন ব্যবসায় এখন খরচ বেড়ে যাওয়ায় সবাই ঝুঁকছে অটোমেশনের দিকে। অটোমেশন শুধু খরচ কমায় না বরং দক্ষতা বাড়ায়, কমিয়ে আনে সার্ভিস রেস্টোরেশন সময়।

এখন যুগের দাবি, অটোমেশন। ২৪/৭ নেটওয়ার্ক সার্ভিসের জন্য প্রয়োজন নেটওয়ার্ক অটোমেশন।
