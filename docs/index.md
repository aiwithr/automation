---
title: 'উৎকর্ষের সন্ধানে: বাংলাদেশ'
---

## কৃত্রিম বুদ্ধিমত্তা এবং ডেটার ১০টি ব্যবহার নিয়ে মানবিক রাষ্ট্রের ধারণা

!!! tldr "এখনই সময়"
    The best time to plant a tree was 20 years ago. The second best time is NOW.
    
    – Chinese proverb

<figure>
  <img src="https://github.com/aiwithr/aibook/raw/main/assets/images/aibook1.jpg" width="720" />
  <figcaption>কৃত্রিম বুদ্ধিমত্তায় মানবিক রাষ্ট্র বই</figcaption>
</figure>

!!! info "প্রিন্ট কপি"
    হার্ডকপি পাওয়া যাচ্ছে ১. [দারাজ](https://www.daraz.com.bd/by-i183401682-s1127702944.html), ২. [রকমারি](https://www.rokomari.com/book/215389/) এবং ৩. [নীলক্ষেতে](https://www.facebook.com/ManikLibraryOnline/posts/3936571543102870)।

## কৃত্রিম বুদ্ধিমত্তা নিয়ে বাংলায় সব বই

<figure>
  <img src="https://github.com/aiwithr/aibook/raw/main/assets/images/aibook2.jpg" width="720" />
  <figcaption>কৃত্রিম বুদ্ধিমত্তা নিয়ে বই</figcaption>
</figure>

## কোথায় যেতে চাই আমরা?

আমার চোখের সামনে বেশ দ্রুতই অনেকগুলো কাজই অটোমেট হয়ে যাচ্ছে। অবিশ্বাস্য হলেও সত্য যে এই কাজগুলোকে আমরা আগে হাইটেক ইন্ডাস্ট্রির অংশ হিসেবে জানতাম। কৃত্রিম বুদ্ধিমত্তার সিদ্ধান্ত নেবার ক্ষমতা এখন চলে আসছে অনেক “লো এন্ড” ডিভাইসে। তাহলে যারা এই মুহূর্তে কাজগুলো করছেন তাদের কি হবে?

এ ব্যাপারে আমি প্যানিক হবার কিছু দেখি না। আগে যেভাবে টাইপিস্ট পদ নিজে থেকেই কম্পিউটার অপারেটরে কনভার্ট হয়েছিলেন, সেই হিসেবে বর্তমান নলেজ ওয়ার্কাররাও রি-স্কিলিং এর আওতায় সামনের ভবিষ্যতকে সামলাবেন। তবে নতুন স্কিল অর্জন করা অনেকটাই “মাইন্ড গেম।” ট্রাস্ট মি!

{== AI will not replace individuals. But, people effectively utilizing AI as a tool to replace certain functions or roles will replace humans who don’t. ==} নেটওয়ার্কের “লো হ্যাংগিং ফ্রুট” (বেসিক) কাজগুলো যেহেতু অটোমেশনের মধ্যে চলে যাবে, তখন অটোমেশন ইঞ্জিনিয়ারদের চাহিদা বাড়বে। এর অর্থ হচ্ছে একটা জব চলে যাবে, সেই জায়গায় আরো কয়েকটা জব তৈরি হবে। সেই জবের জন্য আমরা তৈরি তো?

* নেটওয়ার্ক অটোমেশন নিয়ে আমার আট নম্বর বই আসছে সামনে। সঙ্গে যোগ হবে প্রচুর ভিডিও “রোড টু হাইটেক ইন্ডাস্ট্রি” সিরিজে।

{==

সরকারে থাকার সময়ে 'উন্নততর' প্রযুক্তির জন্য একরকম প্রায় চষে ফেলেছিলাম প্রযুক্তিতে শীর্ষে থাকা দেশগুলোকে। তখন একটা 'রিয়েলাইজেশন' এলো, উন্নত বিশ্বের জন্য উন্নততর প্রযুক্তি যতটুকু দরকার, তার থেকে বেশি দরকার আমাদের দেশে। একমাত্র উন্নততর প্রযুক্তিই পারবে আমাদের সমসাময়িক সমস্যাগুলো মেটাতে। উন্নতর প্রযুক্তি এখন মানুষ থেকেও বুদ্ধিমান, কারণ মানুষই তৈরি করেছে 'উন্নততর বুদ্ধিমত্তা' যাতে মানুষের ভুলে সিস্টেমের যাতে ক্ষতি না হয়।

মানুষকে বের করে আনতে হবে 'সার্ভিস লুপ' থেকে। মানুষ কখনোই আরেকজন মানুষকে উন্নত ধরনের সেবা দিতে পারবেন না (বৃদ্ধ মানুষ ছাড়া)। সেটাই সত্য। উন্নত বিশ্বে 'মধ্যম' প্রযুক্তি (যেখানে এখনো কিছু মানুষ আছেন) থেকে যেই মাইগ্রেশনটা লাগছে, সেটা আমাদের দরকার পড়ছে না। এটাই 'লিপ ফ্রগিং' এর বড় সুবিধা। এছাড়া সবারই প্রযুক্তি জানার প্রয়োজন নেই, প্রযুক্তি জানবেন ডিজাইনাররা। বাকিরা হবেন প্রযুক্তির ব্যবহারকারী। জনগণ কথা বলবেন (সেবা গ্রহণ করবেন) সিস্টেমের সাথে। মানুষের সাথে নয়। মনে পড়ে, কবে শেষ দিয়েছিলেন আপনার ডিজিটাল ব্যাংকে?

আমাদের বিশাল জনশক্তিকে বিশাল স্কেলে, সময় মত সার্ভিস দিতে চাইলে উন্নততর প্রযুক্তি ছাড়া গতি নেই। উন্নত বিশ্বে পুরো দেশে যত মানুষ, তার থেকে বেশি মানুষ থাকেন আমাদের একটা শহরে। উন্নততর প্রযুক্তি ছাড়া সময় ক্ষেপন করা কাগুজে ম্যানুয়াল পদ্ধতিতে এত মানুষের সেবা প্রদান সম্ভব না। যেকোনো এক মানুষের মর্জির উপরে বসে থাকতে হবে না একটা সেবা পাবার ক্ষেত্রে।

একজন মানুষ রাষ্ট্রের কাছে কি চান? ভালোভাবে বেঁচে থাকার জন্য যা কিছুর প্রয়োজন সেটার যোগান তৈরি করে রাখবে রাষ্ট্র। সেগুলোকে শেষ বয়সে যোগান দিলে আবার হবে না, দিতে হবে সময় মতো। অন্ন, অস্ত্র, বাসস্থান, শিক্ষা, চিকিৎসা, অর্থাৎ মধ্যম একটা লিভিং স্ট্যান্ডার্ড 'মেনটেইন' করার জন্য সুযোগ তৈরি করে দেবে রাষ্ট্র। যারা আরো বেশী কষ্ট করবেন তারা এগিয়ে থাকবেন মধ্যম স্ট্যান্ডার্ড থেকে।

সেই সুযোগের দশটা 'এলিমেন্ট' নিয়ে আমি লিখেছিলাম 'কৃত্রিম বুদ্ধিমত্তায় মানবিক রাষ্ট্র' বইটা। বিশ্বাস করুন, উন্নত প্রযুক্তির প্রায় সবগুলো এলিমেন্টই আছে আমাদের দেশে। দরকার 'বুঝদার' সমন্বয়ের। দরকার একজন ডিজিটাল আর্কিটেক্টের, যিনি "ওরকেস্ট্রেট" করবেন এই ম্যাসিভ ডিজাইন। তবে শুরুতেই দরকার সব কিছুর সাথে 'ডিজিটাল আইডেন্টিফিকেশনে'র ইন্টিগ্রেশন। ম্যাজিক টাচ বিগিন্স হিয়ার। দেশকে চালাবে বিশালাকার সফটওয়্যার, যেটা মানুষের স্বার্থ রক্ষায় আপসহীন।

==}

!!! tldr "সংজ্ঞা: egalitarian"
    believing in or based on the principle that all people are equal and deserve equal rights and opportunities.
    
    যেমন -- "a fairer, more egalitarian society".
    
    -- Dictionary

## টেকনোলজিক্যাল জাস্টিস’ অর্থাৎ ‘প্রযুক্তিগত ন্যায়বিচার’

মানুষের কর্মযজ্ঞ থেকে ৫১৬ বিলিয়ন ঘন্টা খেয়ে ফেলতে পারে অটোমেশন। অর্থাৎ ওই কাজগুলো এখন মানুষ ম্যানুয়ালি করে নিজেদের জীবন নির্বাহ করেন। সেটার ফলাফল হিসেবে দেখতে পাচ্ছি মানুষ এখনই চাকরি হারাচ্ছেন। আমরা কি সেটার জন্য তৈরি হচ্ছি? আমরা বিভিন্ন সময়ে সরকার, খারাপ সময়, বাজে অর্থনৈতিক অবস্থা, শিক্ষা ব্যবস্থাকে দোষারোপ করলেও এর থেকে উত্তরণের একটা বড় চাবিকাঠি আমাদের নিজের হাতে। 
এজন্য দরকার মাস স্কেলে (বড় মাপের) রি-স্কিলিং, যা শুরু হয়েছে বেশ কয়েকটা দেশে। কিন্তু যেই অংশটা আমাদের নিজের হাতে আছে সেটা কি ঠিকমতো করছি? আমরা নিজেরা অটোমেশন টুলগুলো শেখার ব্যাপারে কতটুকু এগিয়েছি?

!!! abstract "১০টা বিষয়"
    - [x] বাংলাদেশে কৃত্রিম বুদ্ধিমত্তার ব্যবহার, তিন বছরের টাইমলাইন (২০২২-২০২৪)
  
    - [x] ‘অ্যান্টিসিপেটরি গভার্নমেন্ট’ অর্থাৎ আগাম ধারনার প্রশাসন
    
    - [x] একীভূত সনাক্তকরণ ব্যবস্থাপনা, বাংলাদেশে 'আইডেন্টিফিকেশন'
    
    - [x] দেশের নীতিনির্ধারণী ড্যাশবোর্ড
    
    - [x] সরকারি সার্ভিসগুলোকে সহজীকরন
    
    - [x] 'সামাজিক নিরাপত্তা বেষ্টনী'র সুবিধা বন্টন ব্যবস্থাপনা
    
    - [x] রাষ্ট্রীয় ভর্তুকির বন্টন ব্যবস্থাপনা, 'ঋণাত্বক আয়কর’, এবং 'সার্বজনীন ন্যূনতম আয়ের ধারণা 
  
    - [x] বুদ্ধিমান আয়কর পদ্ধতির ভবিষ্যত এবং অর্থ মন্ত্রনালয়ের 'পাবলিক ফিনান্সিয়াল ম্যানেজমেন্ট'

    - [x] নীতিমালা তৈরিতে কৃত্রিম বুদ্ধিমত্তা
    
    - [x] অভিযোজিত শিক্ষা ব্যবস্থা 


!!! abstract "খেয়াল করুন"
    এই বইয়ে ব্যবহৃত সব তথ্য পাবলিক ডোমেইন থেকে নেয়া। কোন স্পর্শকাতর তথ্য নেই এখানে। নিজে প্রজাতন্ত্রের কর্মকর্তা হিসেবে বর্তমান সিস্টেমের সমালোচনা না করে কিভাবে ডাটা থেকে ইনপুট নিয়ে একটা একীভূত সিস্টেম তৈরি করা যায় সেটার আলাপ করছি এখানে। এখানে সরকার অর্থাৎ পৃথিবীর সামগ্রিক সরকারগুলোর সমস্যা নিয়েই আলাপ করা হয়েছে। প্রস্তাবনায় বাংলাদেশ এসেছে একেকটা সিস্টেম ধরে।
    
    সময়সীমা: ২০১৯-২০২১।
    
    'কৃত্রিম বুদ্ধিমত্তা' নিয়ে বাংলায় এ পর্যন্ত যা কাজ করেছি সেটার একটা বুকমার্ক সাইট পাবেন এখানে যা আসলে [https://aiwithr.github.io/](https://aiwithr.github.io/)। এর পাশাপাশি, হাজারো প্রশ্নের উত্তর পাবেন [এখানে](https://aiwithr.github.io/)। বইটার ব্যাপারে মতামত জানাতে পারেন হোয়াটসঅ্যাপ (+8801713095767) নম্বরে।

[^১]: জাতিসংঘের টেকসই উন্নয়ন লক্ষ্যসমূহের মধ্যে 'গুনগত শিক্ষা' এবং 'শালীন কাজ, অর্থনৈতিক প্রবৃদ্ধি'র সাথে শিক্ষা যোগসুত্র হিসেবে কাজ করছে। তাই শিক্ষা এই বইয়ে প্রাধান্য পেয়েছে। এর পাশাপাশি 'বৈষম্য হ্রাস' এবং 'বিচারের শক্তিশালী প্রতিষ্ঠান' এর জন্য শিক্ষা, বিচারিক ব্যবস্থা অতি প্রয়োজনীয় অংশ।

[^২]: উদাহরণ হিসেবে দেখা যায়, ইন্টারনেটে মানুষের মুখ দিয়ে সার্চ করলে সাদা চামড়ার মুখ বেশি আসে। কারণ এই ডাটা দিয়েই ট্রেনিং হয়েছে বেশি। কালো চামড়ার মানুষের চেহারা দিলে সেটা ঠিকমতো ক্যাটেগরিতে ফেলতে পারে না। ফলে মেশিনের বায়াস হবার সম্ভাবনা থাকে, একটা গোষ্ঠির ডাটা কম থাকাতে। এ ধরনের 'বায়াস' সামনে আলাপ করবো।

[^৩]: পৃথিবীর অনেক দেশেই একীভূত সনাক্তকরণ সিস্টেম দেখে মনে হয়েছে যে ডিজিটাল সিগনেচার অংশকে কানেক্ট না করলে এর সুফল পাওয়া সম্ভব নয়।

[^৪]: আমার কাছে প্রচুর ডাটা থাকলেও সেটাকে ব্যবহার করছি না, গদ্যের যাতে ছন্দপতন না হয়। 

[^৫]: গ্লোবালাইজেশনের ইফেক্ট থেকে মার্কিন যুক্তরাস্ট্রে কী হচ্ছে সেটা নিয়ে আমাদের দেশের মানুষ উদ্বেগ প্রকাশ করছেন। সেভাবে, আমাদের দেশে কিছু ঘটলে সেটা নিয়ে অন্য দেশের মানুষ কথা বলছেন।
