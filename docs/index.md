---
title: 'রোড টু হাইটেক ইন্ডাস্ট্রি: নেটওয়ার্ক/আইএসপি অটোমেশন'
---

## রোড টু হাইটেক ইন্ডাস্ট্রি সিরিজ

!!! tldr "বইটা এখনো ড্রাফট"
    কাজের সময়ের ফাঁকে ফাঁকেই বই লিখি। বিশেষ করে নিজের কাজের অভিজ্ঞতা থেকে। বইয়ের ব্যাপারে ইনপুট দিতে চাইলে আমাকে হোয়াটসঅ্যাপ করতে পারেন +৮৮০১৭১৩০৯৫৭৬৭ নম্বরে।
    
    – রকিবুল হাসান, ড্রাফট ভার্সন: ০.২

## কৃত্রিম বুদ্ধিমত্তা নিয়ে বাংলায় সব বই

<figure>
  <img src="https://github.com/aiwithr/aibook/raw/main/assets/images/aibook2.jpg" width="720" />
  <figcaption>কৃত্রিম বুদ্ধিমত্তা নিয়ে বই</figcaption>
</figure>

!!! info "বইগুলোর প্রিন্ট কপি"
    হার্ডকপি পাওয়া যাচ্ছে ১. [দারাজ](https://www.daraz.com.bd/by-i183401682-s1127702944.html), ২. [রকমারি](https://www.rokomari.com/book/215389/) এবং ৩. [নীলক্ষেতে](https://www.facebook.com/ManikLibraryOnline/posts/3936571543102870)।

## কোথায় যেতে চাই আমরা?

আমার চোখের সামনে বেশ দ্রুতই অনেকগুলো কাজই অটোমেট হয়ে যাচ্ছে। অবিশ্বাস্য হলেও সত্য যে এই কাজগুলোকে আমরা আগে হাইটেক ইন্ডাস্ট্রির অংশ হিসেবে জানতাম। কৃত্রিম বুদ্ধিমত্তার সিদ্ধান্ত নেবার ক্ষমতা এখন চলে আসছে অনেক “লো এন্ড” ডিভাইসে। তাহলে যারা এই মুহূর্তে কাজগুলো করছেন তাদের কি হবে?

এ ব্যাপারে আমি প্যানিক হবার কিছু দেখি না। আগে যেভাবে টাইপিস্ট পদ নিজে থেকেই কম্পিউটার অপারেটরে কনভার্ট হয়েছিলেন, সেই হিসেবে বর্তমান নলেজ ওয়ার্কাররাও রি-স্কিলিং এর আওতায় সামনের ভবিষ্যতকে সামলাবেন। তবে নতুন স্কিল অর্জন করা অনেকটাই “মাইন্ড গেম।” ট্রাস্ট মি!

{== AI will not replace individuals. But, people effectively utilizing AI as a tool to replace certain functions or roles will replace humans who don’t. ==} নেটওয়ার্কের “লো হ্যাংগিং ফ্রুট” (বেসিক) কাজগুলো যেহেতু অটোমেশনের মধ্যে চলে যাবে, তখন অটোমেশন ইঞ্জিনিয়ারদের চাহিদা বাড়বে। এর অর্থ হচ্ছে একটা জব চলে যাবে, সেই জায়গায় আরো কয়েকটা জব তৈরি হবে। সেই জবের জন্য আমরা তৈরি তো?

* নেটওয়ার্ক অটোমেশন নিয়ে আমার আট নম্বর বই আসছে সামনে। সঙ্গে যোগ হবে প্রচুর ভিডিও “রোড টু হাইটেক ইন্ডাস্ট্রি” সিরিজে।

{==

সরকারে থাকার সময়ে 'উন্নততর' প্রযুক্তির জন্য একরকম প্রায় চষে ফেলেছিলাম প্রযুক্তিতে শীর্ষে থাকা দেশগুলোকে। তখন একটা 'রিয়েলাইজেশন' এলো, উন্নত বিশ্বের জন্য উন্নততর প্রযুক্তি যতটুকু দরকার, তার থেকে বেশি দরকার আমাদের দেশে। একমাত্র উন্নততর প্রযুক্তিই পারবে আমাদের সমসাময়িক সমস্যাগুলো মেটাতে। উন্নতর প্রযুক্তি এখন মানুষ থেকেও বুদ্ধিমান, কারণ মানুষই তৈরি করেছে 'উন্নততর বুদ্ধিমত্তা' যাতে মানুষের ভুলে সিস্টেমের যাতে ক্ষতি না হয়।

মানুষকে বের করে আনতে হবে 'সার্ভিস লুপ' থেকে। মানুষ কখনোই আরেকজন মানুষকে উন্নত ধরনের সেবা দিতে পারবেন না (বৃদ্ধ মানুষ ছাড়া)। সেটাই সত্য। উন্নত বিশ্বে 'মধ্যম' প্রযুক্তি (যেখানে এখনো কিছু মানুষ আছেন) থেকে যেই মাইগ্রেশনটা লাগছে, সেটা আমাদের দরকার পড়ছে না। এটাই 'লিপ ফ্রগিং' এর বড় সুবিধা। এছাড়া সবারই প্রযুক্তি জানার প্রয়োজন নেই, প্রযুক্তি জানবেন ডিজাইনাররা। বাকিরা হবেন প্রযুক্তির ব্যবহারকারী। জনগণ কথা বলবেন (সেবা গ্রহণ করবেন) সিস্টেমের সাথে। মানুষের সাথে নয়। মনে পড়ে, কবে শেষ দিয়েছিলেন আপনার ডিজিটাল ব্যাংকে?

আমাদের বিশাল জনশক্তিকে বিশাল স্কেলে, সময় মত সার্ভিস দিতে চাইলে উন্নততর প্রযুক্তি ছাড়া গতি নেই। উন্নত বিশ্বে পুরো দেশে যত মানুষ, তার থেকে বেশি মানুষ থাকেন আমাদের একটা শহরে। উন্নততর প্রযুক্তি ছাড়া সময় ক্ষেপন করা কাগুজে ম্যানুয়াল পদ্ধতিতে এত মানুষের সেবা প্রদান সম্ভব না। যেকোনো এক মানুষের মর্জির উপরে বসে থাকতে হবে না একটা সেবা পাবার ক্ষেত্রে।

একজন মানুষ রাষ্ট্রের কাছে কি চান? ভালোভাবে বেঁচে থাকার জন্য যা কিছুর প্রয়োজন সেটার যোগান তৈরি করে রাখবে রাষ্ট্র। সেগুলোকে শেষ বয়সে যোগান দিলে আবার হবে না, দিতে হবে সময় মতো। অন্ন, অস্ত্র, বাসস্থান, শিক্ষা, চিকিৎসা, অর্থাৎ মধ্যম একটা লিভিং স্ট্যান্ডার্ড 'মেনটেইন' করার জন্য সুযোগ তৈরি করে দেবে রাষ্ট্র। যারা আরো বেশী কষ্ট করবেন তারা এগিয়ে থাকবেন মধ্যম স্ট্যান্ডার্ড থেকে।

সেই সুযোগের দশটা 'এলিমেন্ট' নিয়ে আমি লিখেছিলাম 'কৃত্রিম বুদ্ধিমত্তায় মানবিক রাষ্ট্র' বইটা। বিশ্বাস করুন, উন্নত প্রযুক্তির প্রায় সবগুলো এলিমেন্টই আছে আমাদের দেশে। দরকার 'বুঝদার' সমন্বয়ের। দরকার একজন ডিজিটাল আর্কিটেক্টের, যিনি "ওরকেস্ট্রেট" করবেন এই ম্যাসিভ ডিজাইন। তবে শুরুতেই দরকার সব কিছুর সাথে 'ডিজিটাল আইডেন্টিফিকেশনে'র ইন্টিগ্রেশন। ম্যাজিক টাচ বিগিন্স হিয়ার। দেশকে চালাবে বিশালাকার সফটওয়্যার, যেটা মানুষের স্বার্থ রক্ষায় আপসহীন। এগুলো হবে কিভাবে, স্বল্প সময়ে?

অটোমেশন।

==}

## কেন অটোমেশন প্রয়োজন?

### সফটওয়্যার এর ইম্প্যাক্ট, পৃথিবীজুড়ে

কৃত্রিম বুদ্ধিমত্ত া এবং মেশিন লার্নিং নিয়ে গত সাতটা বই লেখার সময় যে জিনিসটা আমি বারবার লিখেছি "সফটওয়্যার ইজ ইটিং দা ওয়ার্ল্ড"। কথাটা হচ্ছে নেটস্কেপের উদ্ভাবক মার্ক এনড্রিসেন, ভেঞ্চার ক্যাপিটালিস্ট এর কথা। এর সাথে আমি যোগ করেছি, এ আই ইজ ইটিং দা সফটওয়্যার।

সফটওয়্যার আসলে আমাদের প্রতিদিনের দৈনন্দিন কাজে কোন না কোন ভাবে স্পর্শ করছে। ধরুন,

১. আজকে আপনার বাসায় রান্না করতে ইচ্ছা করছে না, বাসায় বসে বাইরের খাবার অর্ডার দিতে দরকার আপনার ফুড পান্ডা অথবা পাঠাও ফুডের মত সফটওয়্যার।

২. আপনার বন্ধুদের সাথে ভার্চুয়ালি আড্ডা দিতে চাচ্ছেন, এখানে আপনি ফেইসবুক অথবা জুমের মত কনফারেন্স সিস্টেম ব্যবহার করবেন।

৩. ট্যাক্সি ডাকতে চান, সেটার জন্য আপনাকে ব্যবহার করতে হচ্ছে সফটওয়্যার। 

৪. বাজারের ভিড় বাট্টা আপনার ভালো না লাগলে অর্ডার করতে পারেন অনলাইন শপে। হাজারো রিভিউ এর পাশাপাশি ভার্চুয়ালি প্রোডাক্ট কে ৩ ডাইমেনশন ভিউ দিয়ে দেখার সুযোগ করে দিচ্ছে সফটওয়্যার।

এখানে যে জিনিসটা আমরা বুঝতে পারছি যে এই কোম্পানিগুলো প্রতিনিয়ত নতুন নতুন সার্ভিস নিয়ে আসছে যেটা আমাদের প্রতিদিনের জীবনকে এনহ্যান্ডসড করছে, তারা সবাই সফটওয়্যার ব্যবহার করছে। মজার কথা হচ্ছে এদের মধ্যে বেশিরভাগ কোম্পানি দশ বছর আগে কোন অস্তিত্ব ছিল না। বর্তমান যুগ অনেকটাই ডায়নামিক এবং এই ডায়নামিক কাজের পেছনে সফটওয়্যার এবং প্রযুক্তি লিড দিয়ে যাচ্ছে। 

প্রায় প্রতিদিনই অনেক স্টার্ট কোম্পানি জন্ম নিচ্ছে যাদের মূল লক্ষ্য হচ্ছে কিভাবে সনাতন কোম্পানিগুলোর সাথে টেক্কা দেওয়া যায়। এর পেছনে রয়েছে সফটওয়্যার। এর পাশাপাশি সনাতন কোম্পানিগুলো টিকতে পারছে না যদি তারা সফটওয়্যারে হাত না দেয়। আজকে শুষ্কর মত নেটওয়ার্কিং কোম্পানিও সফটওয়্যার ভিত্তিক কৃত্রিম বুদ্ধিমত্তা এবং সাইবার সিকিউরিটি সলিউশন নিয়ে কাজ করছে শুধুমাত্র এক্সিসটেন্স এর কারণে। নেটওয়ার্কিং কোম্পানি গুলো ঢুকে পড়ছে সফটওয়্যার ভিত্তিক সলিউশন দেবার জন্য। আগে যেখানে তারা স্পেসফিট হার্ডওয়ার নিয়ে কাজ করতো সেখানে তারা কমার্শিয়াল অফ দ্য সেলফ হার্ডওয়্যার ব্যবহার করে নিজস্ব সফটওয়্যার তৈরিতে ঝুঁকছে।

!!! abstract "৫টা বিষয়"
    - [x] আমাদেরকে স্কেলে খেলতে পারতে হবে
  
    - [x] ৩৬৫/২৪/৭ সংযোগ ম্যানেজমেন্ট ম্যানুয়ালি সম্ভব নয়
    
<!---
    - [x] 
    
    - [x] 
    
    - [x] 

    - [x] 
  
    - [x] 

    - [x] 
    
    - [x] 

-->

[^৪]: আমার কাছে প্রচুর ডাটা থাকলেও সেটাকে ব্যবহার করছি না, গদ্যের যাতে ছন্দপতন না হয়। 

[^৫]: সামনে আসবে।
