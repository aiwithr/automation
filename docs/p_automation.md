ঈদ মোবারক!

প্রতিটা ঈদের ছুটিতে আমি কিছু 'ঘরের খেয়ে মোষ তাড়ানোর' মতো প্রজেক্ট করি। এবারের ছুটিটা হঠাৎ করে একটু লম্বা হওয়ায় (আমি আগে থেকে ধারণা করতে যে পারিনি যে ছুটিটা লম্বা হবে) একটা বড় প্রজেক্ট হাতে নিয়েছি। দেড় বছর আগে বইটা লেখা শুরু করেছিলাম, কিন্তু সময়ের অভাবে জিনিসটা নিয়ে এগোতে পারিনি। ব্যাপার হচ্ছে, বইটাতে অনেকগুলো সফটওয়্যার প্রসেস এবং ওয়ার্কফ্লো দরকার পড়ছে যা ঠান্ডা মাথায় বসে চিন্তা করতে হবে। স্বাতীর সাথে আতাত করেছি, যে এটা করতে পারলে সামনে আমি ইঞ্জিনিয়াররা সহই ছুটিতে যাবো। তো, বুঝতেই পারছেন, বইটার নাম হচ্ছে, "আইএসপি/নেটওয়ার্ক অটোমেশন: প্রোগ্রামিং করুন নেটওয়ার্ক এবং আপনার জীবন।"

!!! info "Tesla: 'Operation Vacation'"
    The idea is to automate Tesla's machine learning pipeline to the point where all the engineers can go on vacation and Tesla's partially autonomous driving features will continue to improve automatically. The fleet will continue to upload data automatically, a workforce of hand-labelers will continue to label data where necessary, neural networks will be automatically trained on the new data, and then the improved networks will be deployed to the fleet. The cycle repeats.

    The idea of the engineers going on vacation is tongue-in-cheek because there is always work to be done; innovation never stops.

প্রায় পাঁচ বছর আগে টেসলাতে আন্দ্রেজ কাপার্থীর "অপারেশন ভ্যাকেশন" আইডিয়াটা আমাকে আকৃষ্ট করেছিল। তিনি এমন একটা সিস্টেম তৈরি করতে চেয়েছিলেন যেখানে ইঞ্জিনিয়াররা একটা অটোমেশন সিস্টেম তৈরি করবে যাতে তারা ছুটিতে যেতে পারে। মহান আইডিয়া। আসলেই তারা ছুটিতে যেতে পেরেছিল কিনা, তার থেকেও বড় ব্যাপার হলো, প্রচুর ম্যানুয়াল কাজ তারা অটোমেট করতে পেরেছিল। প্যারা কমিয়েছিলো হিউম্যান 'লেবেলার'দের।

আমি একই কাজ করতে চাই। আমাদের ইঞ্জিনিয়ারদের কিছু বাড়তি সময় দিতে চাই, যাতে তারা জীবন এবং পৃথিবী এক্সপ্লোর করতে পারে। এমনিতেই তাদের ওয়ার্ক-লাইফ ব্যালেন্স বলতে কিছু নেই, সেখানে এই ধরনের অটোমেশন তাদেরকে নতুন স্কেলে নিয়ে যেতে পারবে। পাশাপাশি, গ্লোবাল প্রজেক্টে কাজ করতে পারবে। সেজন্যই এই প্রজেক্ট অটোমেশন।

পয়েন্ট হচ্ছে, সেলস যখন একটি কানেকশন বিক্রি করবেন, সেখান থেকে অটোমেশন শুরু করা যেতে পারে। তবে, আমি ত্যাড়া - এটাকে আরও সামনে নিতে চাইছি। এই অটোমেশনটা নিজেই শুরু করবেন কাস্টমার, নিজের অজান্তে। যখন একটা কানেকশন কিনতে চাইবেন, নির্দিস্ট সাইটের মাধ্যমে, তিনি নিজেই সিদ্ধান্ত নিতে পারবেন কোন ধরনের কানেকশন, কোথায়, কবে থেকে, প্যাকেজের দাম, বেসিক টেকনিক্যাল প্যারামিটার ইত্যাদি। তিনি এগুলো সিলেক্ট করে সাবমিট করলেই একটা এন্ড টু এন্ড অটোমেটেড ওয়ার্কফ্লো চালু হয়ে যাবে। এই বেসিক কাজে সেলস বা টেকনোলজির লোকের প্রয়োজন পড়ছে না।

কাস্টমার আইডেন্টিফিকেশন (স্যাফ ফর্ম), এনআইডি ব্যাকএন্ড ভেরিফিকেশন + ওসিআর, স্প্লিটার লোকেশনের জিও ট্যাগিং, ব্যাংকের টাকা কেটে নেওয়ার জন্য প্রয়োজনীয় এপিআইগুলো ঠিক আউটপুট দিলেই বিলিং প্রসেস প্ল্যাটফর্মটা কোম্পানির নেটওয়ার্ক অটোমেশন প্ল্যাটফর্মে হিট করবে। সেখান থেকে প্যাকেজ/কিউ প্রভিশন হবে মাইক্রোটিক রাউটারে, ওই রিজিওনাল স্পেসিফিক ওএলটিতে, ব্যান্ডউইথ/আইপি অ্যালোকেশন এবং বাড়তি ব্যান্ডউইথের চাহিদা (যদি লাগে) চলে যাবে আপস্ট্রীম প্রোভাইডারের কাছে তাদের এপিআই দিয়ে। ফাইনালি, কাস্টমারের বাসায় ডিভাইস পাঠানোর জন্য দরকারি প্রোগ্রামিং হয়ে ওই ডিভাইসসহ একটা ইনস্টলেশন টিকিট চলে যাবে রিজিওনাল সাপোর্ট সেন্টারের বাকেটে। কাস্টমারের অ্যাপে চলে যাবে ইনস্টলেশন সিডিউলিং মেসেজ।

সবই সম্ভব হবে ওই একজন কাস্টমারের সাবমিট বাটনের এক ক্লিকে। এর কতটুকু বাস্তবায়িত করা সম্ভব তা  জানা যাবে ভবিষ্যতে, তবে শুরুতে দরকার অটোমেশন নিয়ে একটা বেসিক গাইড বই। আগাতে হবে হাটিহাটি পা পা করে। আর, সেটাই এই ঈদের প্রজেক্ট!

বেশি হয়ে গেলো কি?