!!! quote
    The first rule of any technology used in a business is that automation applied to an efficient operation will magnify the efficiency. The second is that automation applied to an inefficient operation will magnify the inefficiency. 
    
    —Bill Gates

রাত প্রায় দুটো। কফি কাপের পাশে ল্যাপটপের স্ক্রিনে চোখ রেখে বসে আছে সায়মা। অফিসের ডেডলাইন, প্রজেক্টের চাপ - সবকিছু মিলিয়ে এখন তার জীবনটা যেন বিশাল একটা ইদুরদৌড়ের ভেতরে পড়ে গেছে।

সকালে অফিসে শুনেছে, তাদের টিমের অনেকগুলো কাজ নাকি ব্যাকএন্ড থেকে অটোমেট হবে। "মানুষের ৫১৬ বিলিয়ন ঘণ্টার কাজ নাকি মেশিন করে ফেলবে," - এই কথাটা তার মাথায় ঘুরপাক খাচ্ছে।

হঠাৎ করে মনে পড়ল বন্ধু রাফির কথা। গত মাসে সে চাকরি হারিয়েছে। কারণ? তার কাজগুলো এখন একটা সফটওয়্যার করে ফেলছে।

সায়মা ভাবল, "আমি কি তৈরি? নাকি আমিও রাফির মতো হব?"

ল্যাপটপে গুগল করতে লাগল - "ফিউচারপ্রুফ স্কিলস", "নেটওয়ার্ক অটোমেশন টুলস", "অটোমেশন ইন ওয়ার্কপ্লেস"। একের পর এক আর্টিকেল দেখে মাথা খারাপ হবার যোগাড় তার।

হঠাৎ একটা লেখায় চোখ আটকে গেল - "নেটওয়ার্ক অটোমেশন: ভবিষ্যতের চাবিকাঠি"। পড়তে পড়তে বুঝল, শুধু সরকার বা কোম্পানির দিকে তাকিয়ে থাকলে হবে না। নিজেকেও এগিয়ে যেতে হবে।

সকাল হল। অফিসে যাওয়ার আগে সায়মা একটা সিদ্ধান্ত নিল। প্রতিদিন দুই ঘণ্টা করে শিখবে নতুন স্কিল। শুরু করল পাইথন প্রোগ্রামিং দিয়ে।

কয়েক মাস পরের ঘটনা। সায়মার টিমে নতুন প্রজেক্ট এসেছে। সবাই চিন্তিত, কীভাবে এত কাজ সামলাবে। কিন্তু সায়মা হাসল। সে জানে, তার শেখা নতুন স্কিলগুলো এখন কাজে লাগবে।

মিটিং রুমে ঢুকে সায়মা বলল, "চিন্তা করবেন না স্যার। আমি কয়েকটা স্ক্রিপ্ট লিখেছি। এটা দিয়ে আমাদের ২০% রুটিন কাজগুলো অটোমেট করা যাবে। তাহলে, আমরা এখন বড় বড় চ্যালেঞ্জগুলোতে ফোকাস করতে পারব।"

রুমে একটা আশ্চর্যের হাওয়া বইল। ম্যানেজার মুচকি হেসে বললেন, "সায়মা, তুমি কখন এসব শিখলে?"

সায়মা উত্তর দিল, "স্যার, ভবিষ্যতে কখন কী আসবে সেটা তো আমরা জানি না। তাই আমি নিজেকে রেডি করছি।"

সেদিন অফিস থেকে ফেরার পথে সায়মা ভাবল, "হয়তো সবাই চাকরি হারাবে না। কিন্তু যারা অটোমেশনে  নিজেদের আপডেট রাখবে, তারাই এগিয়ে থাকবে।" 

সে মোবাইলে একটা নোট লিখল - "কাল থেকে 'ডাটা মডেলিং আর্কিটেকচার' শেখা শুরু করব।" তারপর হাসতে হাসতে বাসায় ঢুকল।