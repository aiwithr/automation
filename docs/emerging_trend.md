### নেটওয়ার্ক ইন্ডাস্ট্রির জন্য কিছু ইমারজিং ট্রেন্ড

!!! quote "স্ট্র্যাটেজিক অটোমেশন"
    Rather than wringing our hands about robots taking over the world, smart organizations will embrace strategic automation use cases. Strategic decisions will be based on how the technology will free up time to do the types of tasks that humans are uniquely positioned to perform. 

    — Clara Shih

#### ডেভঅপস

ডেভঅপস (DevOps) একটা কালচারাল ফ্রেমওয়ার্ক যা নেটওয়ার্ক এবং সিস্টেম ইনফ্রাস্ট্রাকচারকে ম্যানেজ ও ডেভেলপ করার জন্য ব্যবহৃত হয়। এটি মূলত সফটওয়্যার ডেভেলপমেন্ট থেকে এসেছে, তবে গত কয়েক বছরে নেটওয়ার্ক ইঞ্জিনিয়াররা সিস্টেমের কাজের জন্য ডেভঅপস টুলস ব্যবহার করছেন। ডেভঅপস টুলস যেমন গিট (Git), ডকার (Docker), এনসিবল (Ansible), গিটল্যাব (GitLab), এবং জেনকিংস (Jenkins) ইত্যাদি ব্যবহার করে নেটওয়ার্কের বিভিন্ন প্রক্রিয়া সহজ ও কার্যকরী করা হয়। ডেভঅপস এর মাধ্যমে ইনফ্রাস্ট্রাকচারকে অটোমেটেড ও এফিশিয়েন্ট করা যায়।

#### ওপেন সোর্স

নেটওয়ার্ক ইন্ডাস্ট্রিতে ওপেন সোর্স টুলের ব্যবহার অত্যন্ত গুরুত্বপূর্ণ। নেটওয়ার্ক মনিটরিং, নেটওয়ার্ক ম্যানেজমেন্ট থেকে শুরু করে অনেক ধরনের কমিউনিটি ভার্সন সফটওয়্যার ব্যবহার করা হয়। বাংলাদেশে যেকোনো আইএসপি এবং নেটওয়ার্ক ইনফ্রাস্ট্রাকচার প্রোভাইডার প্রায় অচল ওপেন সোর্স সলিউশনের ব্যবহার ছাড়া। গিটহাব (GitHub), বিটবাকেট (Bitbucket), গিটল্যাব (GitLab) এর মতো ওপেন সোর্স প্ল্যাটফর্মগুলো আমাদের অনেক কাজ সহজ করেছে। সফটওয়্যার ডেভেলপমেন্ট কিট (SDK) এর মাধ্যমে বিভিন্ন ধরনের API ইন্টিগ্রেশন করে নেটওয়ার্ক অ্যাপ্লিকেশন ডেভেলপ করা যায় সহজেই।

#### টেস্ট এনভায়রনমেন্ট ইনফ্রাস্ট্রাকচার

নেটওয়ার্কে বড় বড় সমস্যা এড়াতে ফিজিক্যাল হার্ডওয়ারে কমিট করার আগে টেস্ট করা প্রয়োজন। বেশ কিছু সলিউশন প্রোভাইডার, বিশেষ করে যারা হার্ডওয়্যার বিক্রি করেন, তারা বিভিন্ন রাউটিং ল্যাব বা মডেলিং ল্যাব সরবরাহ করেন যাতে নেটওয়ার্ক অটোমেশন টেস্ট করা যায়। ফিজিক্যাল ল্যাব পাওয়া না গেলে ভার্চুয়াল ডিভাইসের মাধ্যমে মডেলিং ল্যাব বা রাউটিং ল্যাব ব্যবহার করে অটোমেশনের টেস্ট করা যায়, প্রোডাকশন এনভায়রনমেন্টে যাওয়ার আগেই।

#### বিভিন্ন টেকনোলজি গ্রুপের মধ্যে ওয়ার্কফ্লো দিয়ে যোগসূত্র স্থাপন

!!! tldr "ওয়ার্কফ্লো"
    As you continue down the path of network automation, it is critical to keep an eye and ear open for high-value workflows that can be automated across technology silos and platforms. Each technology space often has its own team or silo within an enterprise, but it is the workflows and tasks that span teams that are the most valuable for the business.

নেটওয়ার্ক অটোমেশন করতে গেলে আমাদের টেকনোলজি প্ল্যাটফর্মগুলোর মধ্যে থাকা গ্যাপগুলোর উপর নজর দিতে হবে। বিভিন্ন টেকনোলজি সাইলো এবং গ্রুপগুলোর মধ্যে যোগসূত্র স্থাপন না করতে পারলে টিমগুলোর মধ্যে এবং প্ল্যাটফর্মগুলোর মধ্যে অটোমেশন সঠিক রেজাল্ট দিতে পারবে না। একটা বিজনেসের আউটপুট আনতে হলে প্রতিটি টিমের মধ্যে নিজস্ব ওয়ার্কফ্লো এবং প্ল্যাটফর্মের সাথে ওয়ার্কফ্লো ঠিকমতো কাজ করছে কিনা, তা নিশ্চিত করতে হবে। সঠিক ইন্টারফেস তৈরি করে ওয়ার্কফ্লো ডিফাইন করতে হবে এবং গ্রুপগুলোর মধ্যে ওয়ার্কফ্লো সংযোগ স্থাপন করতে দরকারি API এবং প্রয়োজনীয় ওয়ার্কফ্লো সংস্কার করতে হবে। এটা প্রযুক্তির মানুষদের বুঝতে হবে।