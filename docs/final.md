!!! quote "আমরা কোথায় যেতে চাই?"
    You’re either the one that creates the automation or you’re getting automated. 
    
    —Tom Preston-Werner

বই শেষের দিকে। বাংলাদেশে মোটা বই লেখা যায় না। আমার একটা বই ৪০০ পৃষ্ঠা হবার কারণে অনেকেই কিনতে পারেননি। তাই এই বইটাকেও ছোট করে এনেছি। আমার পছন্দের কিছু জিনিস (বেসিক নয়, কিছুটা অ্যাডভান্সড) দ্বিতীয় পর্বে রাখা যেতে পারে। তবে, আমি দ্বিতীয়/তৃতীয় পার্ট লিখতে চাইলে নিচের জিনিসগুলো নিয়ে লিখতে চাইবো। যদি বই লেখার জন্য আলাদা সময় না পাই, তাহলে নিচের অংশগুলো আপনারা অনলাইনে পড়ে নিতে পারেন।। এগুলোকে 'কীওয়ার্ড' ধরে আমরা সামনে এগিয়ে যেতে পারি।

### অধ্যায় ১২: নেটওার্ক ফাংশন ভারচুয়ালাইজেশন (NFV) এবং SDN: NFV এবং SDN এর সাথে নেটওার্ক অটোমেশনের সম্পর্ক

NFV এবং SDN এর মূল ধারণা এবং নেটওার্ক অটোমেশনের সাথে এর আলাপ দেখে নিতে হবে।

* **NFV (Network Functions Virtualization):** ঐতিহ্যগত হার্ডওয়্যার-ভিত্তিক নেটওয়ার্ক ফাংশনগুলিকে ভার্চুয়াল মেশিনে স্থানান্তর করার প্রক্রিয়া। এটি নেটওয়ার্ক পরিচালনকে আরও সহজ করে তোলে এবং নতুন পরিষেবা চালু করার সময়কে কমিয়ে দেয়।
* **SDN (Software-Defined Networking):** নেটওয়ার্কের কন্ট্রোল প্লেন এবং ডাটা প্লেনকে বিচ্ছিন্ন করে নেটওয়ার্ককে সফটওয়্যার দিয়ে পরিচালনা করার একটি পদ্ধতি। এটি নেটওয়ার্ককে আরও প্রোগ্রামেবল এবং নমনীয় করে তোলে।

**NFV এবং SDN কেন অটোমেশনের জন্য গুরুত্বপূর্ণ:**

* **প্রোগ্রামেবিলিটি:** NFV এবং SDN নেটওয়ার্ককে সফটওয়্যার দিয়ে পরিচালনা করার সুযোগ দেয়, যা অটোমেশনকে সহজ করে।
* **একীকরণ:** NFV এবং SDN বিভিন্ন ভেন্ডরের নেটওয়ার্ক উপাদানগুলিকে একীকরণ করতে সাহায্য করে, যা অটোমেশনের জন্য একটি একক ইন্টারফেস সরবরাহ করে।
* **নমনীয়তা:** NFV এবং SDN নেটওয়ার্ককে আরও নমনীয় করে তোলে, যা নতুন পরিষেবা এবং অ্যাপ্লিকেশন চালু করার জন্য দ্রুত পরিবর্তন করতে সক্ষম করে।
* **স্কেলেবিলিটি:** NFV এবং SDN নেটওয়ার্ককে আরও স্কেলেবল করে তোলে, যা বৃহৎ এবং জটিল নেটওয়ার্ক পরিচালনা করতে সাহায্য করে।

### অধ্যায় ১৩: CI/CD এবং নেটওয়ার্ক অটোমেশন: GitOps, Jenkins, এবং অন্যান্য CI/CD টুলসের সাথে নেটওার্ক অটোমেশন ইন্টিগ্রেশন

আমি আশা করবো CI/CD (Continuous Integration/Continuous Deployment) এবং নেটওার্ক অটোমেশনকে কীভাবে একত্রিত করা যায়, সেটার ধারনা দরকার আমাদের।

* **CI/CD:** সফটওয়্যার ডেভেলপমেন্টের একটি পদ্ধতি যা কোডের পরিবর্তনগুলিকে দ্রুত এবং নির্ভরযোগ্যভাবে প্রোডাকশনে স্থাপন করতে সাহায্য করে।
* **GitOps:** একটি সফটওয়্যার ডেভেলপমেন্ট অপারেশন মডেল যা ইনফ্রাস্ট্রাকচারকে কোড হিসাবে পরিচালনা করে এবং Git ব্যবহার করে পরিবর্তনগুলিকে ট্র্যাক করে।
* **Jenkins:** একটি জনপ্রিয় ওপেন-সোর্স অটোমেশন সার্ভার যা CI/CD পাইপলাইন তৈরি করতে ব্যবহৃত হয়।

**CI/CD এবং নেটওয়ার্ক অটোমেশনকে একত্রিত করার সুবিধা:**

* **দ্রুত ডিপ্লয়মেন্ট:** নেটওয়ার্ক পরিবর্তনগুলিকে দ্রুত এবং নির্ভরযোগ্যভাবে প্রোডাকশনে স্থাপন করা।
* **কম সমস্যা:** ম্যানুয়াল ত্রুটি কমানো।
* **উন্নত দক্ষতা:** নেটওয়ার্ক ইঞ্জিনিয়ারদের আরও জটিল কাজে মনোনিবেশ করার অনুমতি দেয়।

আমার মনে হয়, GitOps, Docker, GitLab এবং অন্যান্য CI/CD টুলস ব্যবহার করে নেটওয়ার্ক অটোমেশন পাইপলাইন তৈরি করার বিভিন্ন উপায় দেখতে হবে।

### যেগুলো না জানলে নয়

* **ক্লাউড নেটওয়ার্কিং:** AWS, Azure, GCP এর মতো ক্লাউড প্ল্যাটফর্মে নেটওয়ার্ক অটোমেশন: ক্লাউড পরিবেশে নেটওয়ার্ক পরিচালনার জন্য বিশেষ টুলস এবং পদ্ধতিগুলো দেখা উচিত।
* **সাইবার সিকিউরিটি:** নেটওয়ার্ক অটোমেশনে সাইবার সিকিউরিটি বিবেচনা: নেটওয়ার্ক অটোমেশনের সময় সাইবার সিকিউরিটি চ্যালেঞ্জ এবং তাদের সমাধানের উপায়গুলো দেখা যেতে পারে।
* **নেটওয়ার্ক অটোমেশনের ভবিষ্যৎ: AI এবং মেশিন লার্নিং এর প্রভাব:** আমার খেলার জায়গা। AI এবং মেশিন লার্নিং কীভাবে নেটওয়ার্ক অটোমেশনকে আরও উন্নত করতে পারে, সেটার ব্যাপারে আমি ভিডিও বানাচ্ছি ইদানিং।

বইটা এখানেই শেষ। সামনে সময় পেলে দ্বিতীয় পর্ব লেখার চেষ্টা করবো। এগুলোই ভবিষ্যত। ভালো থাকবেন।
